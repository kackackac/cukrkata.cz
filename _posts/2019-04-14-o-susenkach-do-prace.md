---
layout: post
title:  O sušenkách do práce
date:   2019-04-08 12:31:34 +0200
categories: 
---

Občas jsem v práci bývala déle než standardních pět dní. Přežít dvanáct směn za sebou mi pomáhaly cookies: domácí, slazené medem s téměř stoprocentní čokoládou. 

Med mi problémy nedělá, takže občas s manželem mlsáme lívance a zkoušíme, jestli nám víc chutná tymiánový, borůvkový nebo slunečnicový med. Ovšem stoprocentní čokoláda – která mi po měsících konečně začala chutnat – je mnohem dražší než devadesátiprocentní a do sušenek je zbytečně luxusní. 

Jenže těch necelých deset gramů cukru ze tří čtvrtin téměř stoprocentní tabulky na sto padesát gramů bílé mouky dokáže zkazit celou krabičku povzbuzujících sušenek.

Došlo mi to až po několikáté várce. Že se v noci drbu, jsem nenaložená a intervaly mezi pečením cookies se zmenšují. Že si je občas tajně poliju javorovým sirupem, který jsem si dovolila jednou za kvartál, dokud jsem neslízala čtvrt lahve během odpoledne. Že po dvou dnech se sušenkami nemám zábrany dát si v kavárně zákusek. Že jsem v tom zase až po uši.