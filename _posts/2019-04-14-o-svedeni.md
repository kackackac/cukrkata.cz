---
layout: post
title:  O drbání
date:   2019-04-09 12:31:34 +0200
categories: 
---

Z počátku jsem si myslela, že to s cukrem přece nebude tak vážné. Že ani manžel mě nebude hlídat 24/7, takže sem tam si ďobnu cukroví. Ale on to na mně pokaždé pozná.

Po cukru se totiž drbu. Celá a moc, nejvíc v noci nebo před spaním. Nic mě nesvědí, ta nutnost podrbat se jako by neměla žádný impuls. Není tam žádné místo, které by potřebovalo podrbat nejvíc a pak přišla úleva. Spíš bych potřebovala, aby mě někdo dlouhými tahy nehtů vytáhl z tenoučké vrstvy kůže. Celou.

Taky jsem neklidná. Nedokážu se uvolnit, usnout, něco mi chybí a nevím co. Nemůžu spát, dokud to nepřejde, a nesnesu dotyk. Snažím se to maskovat a držím se, abych své selhání neprozradila. 

Odolat svědění, které nesvědí, ale nejde. Když se začnu před spaním drbat, manžel ví, co se stalo. Nic nevyčítá, ale já vím, že jsem nám zbytečně zkazila společné usínání.